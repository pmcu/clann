# Black Out

Fuair mé an scéal seo ó m'uncail Coote. Ba bhearbóir é, rud a d'fhág tuigbheáil mhaith aige ar
nádúr an duine.

Le linn an dara Cogadh domhanda, bhí sé de nós ag píolótaí dalba theacht san oíche a ligean buamaí
anuas ar chuid de na bailte móra. Sa dóigh nach n-aithneodh na píolótaí go raibh baile futhu,shocair
na péas nach mbeadh cead ag muintir na mbailte solas ar bith a bheith ar lasadh sna tithe i ndiaidh dhul faoi
don ghréin. Black out an t-ainm a chum siad don dorchadas seo.

